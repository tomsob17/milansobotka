<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0, minimum-scale=1">
    <link rel="stylesheet" href="nav-bar.css?v=1.1">
    <link rel="stylesheet" href="style.css?v=1.1">
    <link rel="stylesheet" href="global_const.css">
    <title>Milan Sobotka</title>

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Cutive&display=swap" rel="stylesheet">
    
</head>
<body>
    <div class="page">
        <div class="nav-bar nav-hidden" id="nav-bar">
            <div class="img-wrapper"><a href="index.html"><img src="images/milan_nav.png" alt="milan v navigaci"></a></div>
            <div class="links">
                <a href="vzpominky.html" class="link-color">Vzpomínky kolegů a přátel</a>
                <a href="audio.html" class="link-color">Audio: Rozhovory s M. Sobotkou</a>
                <a href="odkazy.html" class="link-color">Média, články, odkazy</a>
                <a href="publikace.html" class="link-color">Publikace M. Sobotky</a>
                <a href="zivotopis.html" class="link-color">Nástin životopisu (2017)</a>
                <a href="fotografie.html" class="link-color">Fotografie</a>
            </div>
        </div>
        <div class="content">
            <h2>Zde najdete vzpomínkové texty o  Milanu Sobotkovi od přátel, známých a příbuzných, často osobního charakteru.</h2>
            <div class="vzpominka">
                <p><b>Jan Kuneš</b></p>
                <p><b>Odešla významná postava české filosofie profesor Milan Sobotka</b></p>
                <p>Tento text vyšel v Deníku N 24. března 2024 (online) a v tištěném vydání 26. března 2024. Publikováno
                    s laskavým svolením redakce.</p>
                <p>Odkaz: <a href="https://denikn.cz/1385690/odesel-milan-sobotka-vyznamna-postava-ceske-filosofie-clovek-
                    ktery-si-byl-vedom-individualni-zodpovednosti-a-ucil-ji-i-druhe/" target="_blank">https://denikn.cz/1385690/odesel-milan-sobotka-vyznamna-postava-ceske-filosofie-clovek-
                    ktery-si-byl-vedom-individualni-zodpovednosti-a-ucil-ji-i-druhe/</a></p>
                <p>Odešel vzdělanec a učitel vzdělanosti filosof Milan Sobotka. Kolik dalších podobných ztrát můžeme
                    ještě jako poměrně malá kultura unést, abychom nepřišli o vysokou úroveň rozvoje společnosti a
                    státnosti, která garantuje faktickou osobní svobodu jednotlivců? Vždyť takový stav nejenže je
                    výsledkem vzdělanosti, ale na vzdělanosti, byť jen jeho pouhých „uživatelů“, stojí.</p>
                <p>Milan Sobotka vyučoval od začátku 50. let 20. století dějiny filosofie na filosofické fakultě
                    olomoucké univerzity a od roku 1954 na filosofické fakultě Univerzity Karlovy v Praze. V kontextu
                    poměrů panujících po únoru 1948 začal rozvíjet studium Hegelovy filosofie, v situaci, kdy, jak říká
                    v jednom nedávném rozhovoru, „se hledaly možnosti rozšíření filosofického zájmu nad oficiální
                    marxismus-leninismus – a právě Hegel se nabízel jako velký filosof 19. století, který tematizoval
                    lidskou cestu dějinami, kde se člověk aktivně a tvořivě utvářel“. Hegel jako velký analytik kultury a
                    vzdělanosti od umění až po rozvoj státu a práva byl pro možnost zabývat se filosofií navzdory
                    těsnému korzetu ideologie komunistické diktatury dobrou volbou i pro příští dekády komunistického
                    režimu. Podobně se Milan Sobotka zabýval i jinými autory především německé klasické filosofie, jako
                    například Kantem, Schillerem či Fichtem. I v souvislosti s nimi se mu dařilo v řádu „možného“
                    připomínat a pěstovat obsahy, které šly nad rámec předepsané ideologie a jejího represivního
                    charakteru k základům modernity a filosofického sebeuvědomění člověka jako svobodné bytosti. Na
                    filosofické fakultě Univerzity Karlovy se Milan Sobotka v období normalizace zasloužil o to, že v rámci
                    katedry marxisticko-leninské filosofie existovalo oddělení pro studium dějin filosofie. To bylo místo,
                    kde bylo možné zabývat se filosofií, i když z dobových důvodů právě jen v souvislosti s jejími dějinami.
                    Existuje velké množství tehdejších studentů, dodnes činných v oboru filosofie, kteří jsou mu vděčni za
                    to, že je podpořil a nechal psát práce na skutečně nosná a významná filosofická témata. On sám
                    k tomu podotýkal, že si uznání těchto lidí získal snad pro svou liberálnost. Vždy jsem měl z profesora
                    Sobotky navzdory jeho skromnému sebehodnocení dojem, že právě on na svém místě byl jedním
                    z těch, kdo obor filosofie u nás pronesli obdobím komunistického režimu, který utiskoval nejvíce
                    právě filosofii a jiné duchovní obory. Autoritářský režim správně tušil, že ve svobodném myšlení a
                    postoji vzdělaných lidí má svého největšího nepřítele.</p>
                <p>K záchraně oboru filosofie pro naši společnost a kulturu přispíval Milan Sobotka v době
                    komunistické diktatury také svým působením v redakční radě nakladatelství Svoboda, v němž se
                    zasloužil o vydávání klasických filosofických textů od Descarta, Hobbese, Rousseaua po německé
                    klasické filosofy jako Kanta, Fichta či Schellinga. Vzpomínal na tuto dobu s ironií, když vyprávěl, jak
                    vedoucí filosofického oddělení nakladatelství Svoboda reagoval na zákaz knižnice Filosofie a
                    současnost v roce 1969 slovy, že se tedy bude vydávat knižnice Filosofie a minulost. Milan Sobotka se
                    této otevřené možnosti realisticky chopil a snažil se ji plodně využít. Podporoval přitom také vydávání
                    překladů od autorů, jimž byla komunistickým režimem zakázána činnost a pro něž byla překladatelská
                    práce významná také finančně, protože žili v bídě.</p>
                <p>Měl jsem to štěstí prožít Sametovou revoluci na filosofické fakultě Univerzity Karlovy a hned
                    po revoluci nastoupit do obnoveného studia filosofie, kam přicházeli znamenití filosofové, jako byl
                    Ladislav Hejdánek, kteří obor filosofie u nás pěstovali a uchránili s velkým nasazením a odvahou
                    v prostředí disentu. V rámci obnoveného studia filosofie byl profesor Sobotka váženou a uznávanou
                    autoritou v oblasti dějin novověké filosofie a německé klasické filosofie. Hned po revoluci byl
                    profesor Sobotka otevřený opět pro jinou velkou možnost, jak u nás rozvíjet obor filosofie, a to
                    v rámci porevoluční podpory poskytované západní Evropou. Na katedru filosofie přijížděli němečtí
                    univerzitní akademici na stáže, které profesor Sobotka organizoval. Stáže německých filosofů
                    umožňovaly studentům poznat standardy nepřerušené tradice svobodné akademické práce, mnohým
                    též otevřely možnost studovat v Německu i dál v zahraničí.</p>
                <p>Nenahraditelným a uznávaným znalcem především německé klasické filosofie zůstával
                    profesor Sobotka i v porevolučních dobách svobodné a otevřené vědy. V životním díle profesora
                    Sobotky se nesporně potvrdila myšlenka, kterou často zdůrazňoval, totiž myšlenka poslední svobody
                    každého jedince v otázce, jak se on sám zachová, a to i v těžké situaci, jakou byla nesvoboda a
                    represe v komunistické diktatuře. I v takové době se lze zabývat skutečnými a podstatnými obsahy. Je
                    to postup vzdělaného člověka v zájmu vzdělanosti, kterou si nemůže nechat vzít či upřít, postoj
                    člověka, který si podržuje svou úroveň a důstojnost. Profesor Sobotka by tento závěr při své
                    skromnosti jistě odlehčil poznámkou, že naopak nedělal dost. Ale tento závěr není smyšlený. Jde o
                    věcný popis jeho přístupu, o charakteristiku jeho samého.</p>
            </div>
        </div>
    </div>
    <div class="nav-bar-button" onclick="nav_button()"><div class="hamburger" id="hamburger"></div></div>
</body>
</html>

<script>
    function nav_button() {
        ele = document.getElementById("nav-bar")
        if (ele.classList.contains("nav-hidden")) {
            ele.classList.remove("nav-hidden")
            ele.classList.add("nav-shown")
            document.body.classList.add("stop-scrolling")
            document.getElementById("hamburger").classList.add("hamburger_check")
        } else {
            ele.classList.add("nav-hidden")
            ele.classList.remove("nav-shown")
            document.body.classList.remove("stop-scrolling")
            document.getElementById("hamburger").classList.remove("hamburger_check")
        }
    }
</script>

<style>
    .content h2{
        margin-top: 3em;
        line-height: 1.5em;
    }

    .vzpominka {
        text-align: left;
        display: flex;
        flex-direction: column;
        gap: 1em;
        background-color: rgb(253, 246, 236);
        padding: 1em;
        border-radius: 10px;
    }

</style>